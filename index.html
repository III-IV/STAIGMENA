
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">Medicininio turizmo produkto ypatumai  
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
Turizmo paslaugas teikia daugybė nepriklausomų skirtinga veikla užsiimančių įmonių (turo
operatoriai, turizmo agentūros, restoranai, viešbučiai, turizmo informaciniai centrai ir pan.),
siekiančių savo tikslų (Tourism: 2020 Vision, 1999). Lietuvos Respublikos turizmo įstatymas (3
straipsnis) numato penkias turizmo verslo paslaugų rūšis:
• kelionių organizavimo;
• turizmo informacijos teikimo;
• apgyvendinimo;
• maitinimo;
• pramogų ir kitos specializuotos paslaugos.
Medicininio turizmo sudėtingumą, paslaugų įvairovę vaizdžiai parodo medicininio turizmo
struktūra, pavaizduota 4 paveiksle.
4 pav. Medicininio turizmo struktūra
Šaltinis: sudaryta autorės remiantis Grecevičiumi, Armaitiene (2002)
Kitos procedūros
Dieninis maitinimas
Gydymas, kitos
medicininės paslaugos
Fizinė kultūra Švietimas
(sveikatingumo
mokyklos)
Reabilitacijos
procedūros
Medicininis
turizmas
REKREACINIAI IŠTEKLIAI
GYDOMIEJI IŠTEKLIAI
24
Kaip pateikta paveiksle, medicininio turizmo produktą gali sudaryti įvairios paslaugos – tiek
pagrindinė gydymo ar kitokia medicininė paslauga, tiek ir papildomos paslaugos, pavyzdžiui,
reabilitacijos paslaugos, maitinimas, apgyvendinimas, poilsis, kitokia sveikatinimo veikla
(Grecevičius, Armaitienė, 2002). Tokią medicininio turizmo struktūrą galima vertinti kaip
išplėstinę, apimančią ne tik pagrindinę – medicininę – paslaugą, bet ir kitas susijusias paslaugas,
kurias vartotų turistas, atvykęs į šalį medicininiais tikslais.
Tarptautinio pobūdžio medicininės paslaugos teikiamos užsienio šalių gyventojams, gali
įgyti įvairias formas (2 lentelė):
2 lentelė
Tarptautinio pobūdžio medicininių paslaugų teikimo formos
Paslaugos teikimo formos Apibūdinimas
1. Paslaugos teikimas ,,per
sieną“
Gydytojas vienoje šalyje ryšio priemonėmis teikia konsultaciją kitose
šalyje gyvenančiam pacientui (pvz., telekonferencija)
2. Vartojimas užsienio
šalyje (vartotojų judėjimas)
Šia prasme dažniausiai suvokiamas medicininis turizmas. Vienos
šalies gyventojas pacientas atvyksta į užsienio šalį ir čia perka
medicinines paslaugas
3. Komercinės veiklos
perkėlimas
Tiesioginės užsienio investicijos – medicininių paslaugų įstaiga
atidaro filialą kitoje šalyje
4. Paslaugų teikėjo laikinas
judėjimas
Medicinos specialistų migracija - vienos šalies pilietis medikas
vyksta dirbti į kitą šalį.
Šaltinis: Hodges, Turner, Kimball (2012).
Kai kurios medicininio turizmo paslaugos gali būti teikiamos tik rekreacinėse vietovėse,
kuriose yra gydomųjų gamtinių išteklių (pavyzdžiui, Druskininkai, Birštonas Lietuvoje), kitos
paslaugos teikiamos ten, kur yra didelė profesionalių gydymo paslaugų teikėjų didelis susitelkimas.
Taigi dalis medicininio turizmo paslaugų teikiamos specializuotuose kurortuose, turinčiuose
išplėtotą gydomųjų, sveikatingumo paslaugų infrastruktūrą.
Kurortas (vok. die Kuhr- gydymas, der Ort- vieta) - gydyti ir profilaktikai panaudojama
ypatingai saugoma gamtinė teritorija, turinti gamtinių gydomųjų išteklių ir jų eksploatacijai būtinų
buitinių Grinienės, Gorinaitės (2006) teigimu, kurorte gydyti ir profilaktikai naudojami gamtiniai
gydomieji ištekliai - gydomasis klimatas, mineraliniai vandenys, gydomieji purvai ir kiti gamtos
objektai.
Lietuvoje kurortinis gydymas, o tuo pačiu ir medicininis turizmas rašytiniuose šaltiniuose
minimas jau XVI a. Jau 1587 prie Biržų, dabartiniuose Likėnuose, veikė mineralinių vandenų
gydykla. Druskininkai pirmą kartą paminėti 1636 m., kurortas įkurtas 1838 m., ir jame jau I p. k.
išvakarėse lankėsi 18 600 poilsiautojų, taigi tai jau šimtą metų ištisus metus veikiantis
balneologinis, purvo ir terapijos kurortas, pritraukiantis didelius turistų srautus (Grecevičius,
Armaitienė, 2002).
25
Grinienė, Gorinaitė (2006) išskiria tokias kurortų infrastruktūros sudedamąsias dalis:
gydymo ir profilaktikos įstaigos, sporto aikštelės, kultūrinės ir buitinės įstaigos, specialiai parengtas
medicinos ir aptarnaujantis personalas. Šių autorių teigimu, kurorto gydymo ir profilaktikos įstaigų
kompleksą sudaro sanatorijos, gydomieji pensionatai, kurorto poliklinika, mineralinio vandens
biuvetės, gydomųjų vonių pastatai, purvo gydyklos, soliariumai, aerariumai, gydomojo plaukiojimo
baseinai, gydomieji pliažai.
Remiantis nagrinėjamais autoriaus galima teigti, kad kurortui siekiant užtikrinti kokybiškų
paslaugų teikimą būtina atitinkama infrastruktūra, kurią sudaro šie išskirti infrastruktūros elementai.
Atsižvelgiant į geografinę padėtį ir klimatines kurortinės vietovės sąlygas, gamtinių
gydomųjų veiksnių kurortai taip skirstomi (3 lentelė):
3 lentelė
Kurortų skirstymas
Tipas Charakteristika
Klimatiniai pagrindiniai gydomieji veiksniai yra įvairūs klimato poveikio metodai:
aerotefapija, helioterapija, talasoterapija. Atsižvelgiant į gamtines klimatines
zonas, gali būti lygumų, stepių, dykumų, kalnų, pajūrio ir kt. kurortai.
Įvairių tipų
Balneologiniai
pagrindinis gydomasis veiksnys yra mineralinis vanduo, naudojamas išoriškai
(vonios) ir į vidų (inhaliacijos, gėrimas, žarnyno plovimai).
Purvo kurortai pagrindinis gydomasis veiksnys yra įvairių tipų gydomasis purvas.
Mišrieji naudojamas kompleksas gamtinių gydomųjų veiksnių (klimato ir
balneologinis, klimato ir balneologinis purvo, klimatinis purvo, balneologinis
purvo kurortas).
Šaltinis: Grinienė, Gorinaitė (2006).
Lietuvoje ir daugelyje kitų šalių patys populiariausi klimatiniai kurortai. Klimatiniuose
kurortuose yra poilsio namai, turistinės bazės, pensionatai, kempingai. Juose atostogauja sveiki
žmonės atostogų metu, o šių kurortų reikšmė – jie ,,gerina funkcinę organizmo būklę, grūdina
organizmą, padidėja darbingumas“ (Gorinienė, Gorinaitė, 2006, p.131).
Kiekvienas kurortas turi infrastruktūrą, kurios pagrindą sudaro trijų pagrindinių tipų įstaigos
(4 lentelė).
4 lentelė
Pagrindinės kurortų infrastruktūros įstaigos
Tipas Charakteristika
Sanatorija Pagrindinė gydymo ir profilaktikos įstaiga kurorte. Sanatorija yra gydymo ir
profilaktikos įstaiga, skirta gydyti, profilaktikai ir medicininei reabilitacijai.
Čia panaudojami gamtiniai gydomieji veiksniai, jie derinami su dirbtiniais
veiksniais, gydomąja kūno kultūra, gydomuoju maitinimu ir kitais metodais
specialiai organizuoto režimo sąlygomis. Dauguma sanatorijų gydo pacientus,
sergančius širdies ir kraujagyslių, kvėpavimo, virškinimo, nervų sistemos,
judėjimo ir atramos, medžiagų apykaitos, odos, kraujo, ginekologinėmis
ligomis.
26
Poilsio namai profilaktinė įstaiga, skirta organizuotam asmenų poilsiui. Nereikalaujama
specialios medicininės priežiūros ir gydytojo stebėjimo bei gydymo.
Turistinės bazės Jose atostogauja sveiki žmonės. Pagrindinis sveikatingumo veiksnys poilsio
namuose ir turistinėse bazėse yra kūno kultūra, sportas, artimas ir tolimas
turizmas, gamtiniai gydomieji veiksniai, naudojami organizmui grūdinti, ir
kultūrinės priemonės.
Šaltinis: Grinienė, Gorinaitė (2006).
Gydomaisiais kurortais įprasta laikyti tokius, kur žmonės atvyksta atstatyti sveikatos,
sulieknėti, atlikti grožio procedūrų ar tiesiog pailsėti. Jų funkcija – sanatorinis gydymas, naudojant
natūralius gydomuosius gamtinius išteklius. Gydomuosiuose kurortuose paprastai taikomi šie
gydymo metodai: klimatoterapija (helioterapija, aeroterapija, fitoterapija), hidroterapija (kaskadinės
maudyklės, gėlo vandens procedūros, talasoterapija), balneoterapija (išorinis, vidinis mineralinio
vandens vartojimas), peloidoterapija (panaudojant gėlų arba sūrių vandens telkinių dumblą, durpes).
Poilsiautojų pagrindinis tikslas išsigydyti arba sustiprinti sveikatą (Žalienė, Žalys, Iždonaitė –
Medžiūnienė, 2009).
Pagrindinė kurortų infrastruktūros įstaiga yra sanatorija, ji sudaro kurortinės medicinos
paslaugų teikimo infrastruktūros pagrindą. Išskiriamos tokios pagrindinės kurortinės medicinos
kryptys (Grinienė, Gorinaitė, 2006, p.133):
1.Sveikatos stiprinimas ir ligų profilaktika (pirminė profilaktika).
2.Ankstyvoji kurortinė reabilitacija (sveikatą grąžinantis gydymas).
3.Lėtinės stadijos ligų gydymas.
4.Vėlyvoji reabilitacija.
5.Naujų, tinkančių gydyti kurorte ligų ir neįgaliųjų reabilitacijos metodų paieška.
6.Kompleksinė kurortologija:
 kurortinių procedūrų derinimas su medikamentais, fizioterapijos procedūromis,
kineziterapija, psichoterapija ir kt.;
 standartinių informatyvių greitųjų metodų taikymas diagnostikai ir kurortinio gydymo bei
reabilitacijos veiksmingumui prognozuoti;
 dažnesnis elektronikos naudojimas;
 kurortinis turizmas;
 kurortinė ekologija.
Viena pagrindinių kurortinės medicinos krypčių yra ligų profilaktika (pirminė profilaktika).
Jos tikslas - saugoti ir stiprinti sveikatą, grūdinti organizmą, šalinti rizikos veiksnius ir simptomus.
Grinienės, Gorinaitės (2006, p.133) teigimu, ,,į sanatoriją reikėtų žiūrėti kaip sveikatos mokyklą,
kurioje skiepijama sveika gyvensena“.
27
Pastaraisiais metais plačiai plinta ankstyvoji kurortinė reabilitacija - gana nauja ir
perspektyvi kurortologijos kryptis. Medicinoje vis dažniau taikoma praktika kuomet ligoniai po
sunkių operacijų siunčiami į kurortinę reabilitaciją.
Svarbi kurortinės medicinos kryptys yra lėtinės stadijos ligų gydymas, net ir intensyviomis
procedūromis. Dažniausiai šis gydymas yra tik paliatyvusis. Grinienės, Gorinaitės (2006) teigimu,
tai didelė pagalba pacientui, kuris gali tapti neįgaliu. Po gydymo daugelio (50-60 proc.) iš kurorto
sanatorijos išvykstančių pacientų sveikata pagerėja.
Vėlyvoji kurortine reabilitacija iš esmės taikoma lėtinės ligos stadijos metu, kai jau yra
ryškiai ir nuolat sutrikusios biosocialinės funkcijos, ryškūs patomorfologiniai pokyčiai. Nauja ir
labai perspektyvi kurortinės medicinos sritis - ,,naujų, iki šiol negydytų kurorte ligų paieška. Nors
mūsų kurortuose balneo- ir pefoidiniai veiksniai yra esminiai, tačiau ne vieninteliai. Be jų, kurortų
sanatorijose galima dažnai taikyti klimato, kinezi-, hidro-, fizio-, psichoterapijos, estetinio gydymo
metodus ir procedūras, taip pat dietinį gydymą, gerti mineralinį vandenį ir kt., todėl visas kurortinės
medicinos pagalbos rūšis būtų galima smarkiai praplėsti“ (Gorinienė, Gorinaitė, 2006, p.134).
Kai kurie gydomieji kurortai puikiai išvystyti: įkurti gražioje vietoje, turi platų rekreacinių
paslaugų asortimentą. Šiuolaikiniuose gydomuosiuose kurortuose galima gauti ne tik sanatorinį
gydymą, bet ir praleisti laiką lošimo namuose, plaukymo baseinuose, golfo aikštelėse,
hipodromuose. Gydomieji kurortai už paprastus kurortus pranašesni tuo, kad visus metus
veikiančiose sanatorijose sukuriamos nuolatinės darbo vietos. Dar daugiau jų atsiranda sezono metu
ar nevisai darbo dienai. Kurortuose gyventojų užimtumas itin išauga tik sezono metu (Žalienė,
Žalys, Iždonaitė – Medžiūnienė, 2009).
Apibendrinant galima teigti, jog medicininio turizmo paslaugų vartojimas vyksta ne tik
kurortinėse vietovėse, nors tai gali būti svarbus medicininio turizmo produkto elementas. Kalbant
apie kurortų specifiką, galima išskirti šiuos pagrindinius kurorto infrastruktūros elementus: gydymo
ir profilaktikos įstaigos; kultūrinės ir buitinės įstaigos; sporto aikštelės; specialiai parengtas
medicinos ir aptarnaujantis personalas. Nustatyta, kad kiekvienas kurortas turi savo didinę
infrastruktūrą, kurios pagrindą sudaro trijų pagrindinių tipų įstaigos: sanatorija, poilsio namai,
turistinės bazės. Išskiriamos tokios pagrindinės kurortinės medicinos kryptys: sveikatos stiprinimas
ir ligų profilaktika (pirminė profilaktika); ankstyvoji kurortinė reabilitacija (sveikatą grąžinantis
gydymas); lėtinės stadijos ligų gydymas; vėlyvoji reabilitacija; naujų, tinkančių gydyti kurorte ligų
ir neįgaliųjų reabilitacijos metodų paieška; kompleksinė kurortologija. Visgi pagrindinis
medicininio turizmo produkto elementas yra medicininės paslaugos, kurių teikimas yra ypatingos
kompetencijos reikalaujantis procesas.
28
1.5. Medicininio turizmo marketingo ypatumai
Kaip ir kiekviena komercinė veikla, medicininis turizmas taip pat gali būti sėkmingai
plėtojamas, jeigu užtikrinamas sėkmingas jo marketingas. Medicininio turizmo produkto
marketingo ypatumus galima atskleisti nagrinėjant pagrindinius marketingo komplekso elementus,
tam gali tikti 4P modelis (apimantis produktą (prekę), kainą, vietą / paskirstymą, rėmimą) arba 7 P
(produktas, kaina, vieta, procesas, žmonės, rėmimas, aplinka) (Kotler, Armstrong, Saunders, Wang,
2003). Medicininis turizmas siūlo paslaugas, taigi labiau tinkamas 7P marketingo komplekso
modelis, sukurtas detalizuojant paslaugos marketingo elementus.
Produkto elementas aptartas 1.3 skyryiuje, toliau šiame skyriuje aptariami kiti medicininio
turizmo produkto elementai.
Kaina, personalas, santykis su paslaugos kokybe.
Kai reikalingos medicininės paslaugos nėra itin skubios, dalis gyventojų išsivysčiusiose
šalyse linkę įvertinti galimas pigesnes tokių paslaugų gavimo galimybes užsienio šalyse.
Atitinkamai galima teigti, jog medicininių paslaugų brangumas išsivysčiusiose šalyse buvo vienas
pagrindinių veiksnių, nulėmusių medicininio turizmo išsiplėtimą (Pocock, Hong Phua, 2011).
Pažymėtina, jog asmens sprendimas vartoti medicininio turizmo paslaugas yra individualaus
pobūdžio sprendimas toje srityje, kuri tradiciškai suvokiama kaip valstybės įsipareigojimas savo
gyventojams ir valstybės pareiga rūpintis savo gyventojų sveikata, užtikrinti medicininių paslaugų
prieinamumą. Vis tik būtent tai, jog asmuo neranda jam priimtino medicininės paslaugos kainos ir
kokybės santykio, jam tenka ieškoti arba geresnės kokybės, arba mažesnės kainos alternatyvių
paslaugų už valstybės ribų (Horowitz, Rosensweig, and Jones, 2007). Dažniausiai būna tokia
situacija, jog gyventojui per brangu naudotis vietinėmis medicininėmis paslaugomis, jeigu jo
sveikatos draudimas yra per menkas ir nepadengia visų reikalingų jam išlaidų, arba asmuo apskritai
nėra apsidraudęs sveikatos toje šalyje (Hopkins, Labonte, and Runnels, 2010).
Svarbu pažymėti, jog dažniausia medicininio turizmo kryptis yra iš išsivysčiusių šalių į
besivystančias šalis, kurios vis tik gali pasiūlyti pakankamai kokybiškas medicinines paslauga
nepaisant bendro ne itin aukšto pragyvenimo lygio šalyje (York, 2008).
Medicininių paslaugų kainą nulemia šalies medicinos būklė, susiklėsčiusi struktūra, veiklos
kaštai, gydytojų darbo užmokestis, medikamentų kaina ir kiti veiksniai. Natūralu, jog tos pačios
medicininės paslaugos teikimo kaina skirtingose šalyse skiriasi (Lent, Beer, Harten, 2010). Neretai
tai būna vienas iš pagrindinių veiksnių, kodėl žmonės keliauja į kitą šalį, kad pasigydytų arba jiems
būtų atlikta operacija – galimybė gautis tos pačios kokybės kaip savo šalyje paslaugą už mažesnę
kainą. Dėl šios priežasties dažniausiai medicininio turizmo tikslais keliauja aukšto pragyvenimo
lygio valstybių (JAV, Australija, D. Britanija, Švedija ir kt.) gyventojai į taip vadinamo trečiojo
29
pasaulio šalyse, kurių medicinos sistema yra pasitikima (pvz. Indija, Tailandas ir kt.) (Hodges,
Turner, Kimbal, 2012).
Medicininio turizmo atveju svarbi ir medicininių paslaugų kokybė, medicininio personalo
kompetencija, o ne tik medicininių procedūrų kaina (Hall, 2013). Svarbus medicininio turizmo
plėtros veiksnys yra tokių paslaugų kokybės didinimas. Hannam (2002) nurodo, jog turizmo
paslaugų kokybė – tai atitikimas tarp kliento poreikių tai paslaugai (lūkesčių) ir to, kokią paslaugą
klientas gavo. Tuo didesnis atotrūkis tarp kliento lūkesčių ir paslaugos savybių, tuo prastesne
laikoma paslaugos kokybė. Paslaugų kokybę, pasak šio autoriaus, lemia dešimt pagrindinių
paslaugų aspektų: fiziniai aspektai (įranga ir kita); patikimumas; atsakingumas; komunikacija;
saugumas; paslaugumas; kompetencija; laukiamų lūkesčių patenkinimas; klientų supratimas;
prieinamumas.
Medicininio turizmo turistų aptarnavimą ir jo kokybę lemia du pagrindiniai veiksniai
(Connell, 2011):
1.Personalas ir jo kompetencija;
2.Medicininė įranga.
Lent, Beer, Harten (2010) siūlo vadovautis tokia logika vertinant ir lyginant savo teikiamų
medicininių paslaugų lygį tarptautiniu aspektu. 

                    </p>
                    
                     Medicininių paslaugų kokybės užtikrinimas, suprantama, nėra vien tik vyriausybės
institucijų uždavinys. Pačios medicinos paslaugų įstaigos – ligoninės, klinikos, poliklinikos,
specializuoti kabinetai ir kt. – turi tuo rūpintis. Lent, Beer, Harten (2010) akcentuoja didelę svarbą į
tarptautinę veiklą orientuotoms medicinos paslaugų įstaigoms rūpintis savo paslaugų kokybę,
vertinti ir palyginti jų lygį (angl. benchmark) lyginant su tarptautine praktika. Lyginamoji analizė,
lygio nustatymas (angl. benchmarking) atliekant medicinos paslaugų įstaigos veiklos vertinimą yra
reikšmingas siekiant identifikuoti geriausias nacionalinės sveikatos sistemos ir gydymo metodikų
praktikas (Lent, Beer, Harten, 2010). Kaip pateikta 5 paveiksle svarbu ne tik atlikti įvertinimą, bet ir
kritiškai įvertinti savo veiklą, surasti silpnąsias puses ir numatyti priemones, kurių reikia, kad esama
situacija būtų pagerinta.
Medicininio turizmo produkto teikimo vieta, aplinka, klientų aptarnavimo procesas.
Populiarios yra medicinos įstaigos, esančios pasienio ruožuose, kurios yra palyginti netoli bei
pasižymi pigesnėmis ir pakankamai kokybiškomis paslaugomis. Jei medicinos turistams reikia
skristi tūkstančius kilometrų, jie labai gerai pasveria, ar verta. Šiuo atveju paslaugos turi būti
gerokai pigesnės ir kokybiškos. Be to, turistai santykinai nebrangų gydymą bando suderinti su
malonumu ir laisvalaikiu, patiriamu aplankant vieną ar kitą egzotišką šalį. Bene labiausiai
medicinos turizmas klesti odontologijos srityje (Bučinskaitė, Navickienė, 2013).
Natūralu, jog naudos iš medicininio turizmo plėtros turi ne tik šalies medicininių paslaugų
teikėjai, bet ir kitų paslaugų, kurios susijusios su šiuo atveju pagrindine – medicinine – paslauga.
Pačios būtiniausios papildomos paslaugos – apgyvendinimas, maitinimas, transportas, ryšių
paslaugos. Kitos paslaugos priklauso nuo turisto individualių poreikių – pramogos, laisvalaikis,
apsipirkimas, grožio paslaugos ir kt. (Swarbrooke, Horner, 2007).
Suprantama, jog siekiant skatinti medicininį turizmą, reikia į turistą žvelgti kaip į klientą,
t.y. santykis su turistu, medicininių paslaugų gavėju yra daugiau mažiau komercinis. Kalbant apie
medicininio turizmo turistų aptarnavimą galima taikyti apgyvendinimo paslaugoms taikomą
,,svetingumo modelį” (Banytė, 2000). Ši koncepcija susijusi su klientų aptarnavimo procesu, kaip
padaryti, jog kliento poreikiai būtų aptarnaujami kuo geriau, kas kartu užtikrintų sėkmingą
medicininių paslaugų teikimą kitiems turistams, atitinkamai ir tokių paslaugų paklausą užsienio
turistų tarpe. Taigi svetingumo modelis – tai koncepcija, kurioje apimami paslaugos administravimo
aspektai, kuriuos valdant sukuriamas svetingumas klientams. Pagrindiniai šio modelio komponentai
pateikti 5 lentelėje. Taigi aptarnaujant turistus, o tai taikytina ir medicininio turizmo atveju, svarbu
užtikrinti tinkamą personalo darbą, reikiamą įrangą, apgalvoti paslaugų paketą, kuris yra siūlomas.
Sveikatingumo modelis paaiškina aplinkos svarbą aptarnaujant turistus (kokia turi būti įranga,
patalpos). 
31
5 lentelė
Svetingumo modelio komponentai
Komponentas Sudedamosios dalys
Personalo aptarnavimas  Personalo bendravimas su klientu;
 Poreikių, kuriuos personalas gali patenkinti, ratas;
 Kliento aptarnavimo greitis;
 Kliento aptarnavimo kokybė
Įranga, patalpos  Įrangos ergonomiškumas;
 Įrangos sutapimas su pagrindiniais klientų poreikiais;
 Įrangos tinkamumas vartojimui
Siūlomos paslaugos  Kiek ir kokias paslaugas siūlo savo klientams;
 Kiek šios paslaugos yra įvairios;
 Kiek jos pagerina kliento laisvalaikio kokybę;
 Kiek jos pagerina kliento kitos veiklos kokybę.
Šaltinis: sudaryta autorės pagal Banytę (2000).
Galima pastebėti, jog medicininio turizmo reiškinys keičia požiūrio į medicininių paslaugų
teikimą, o kartu yra tokio kintančio požiūrio rezultatas. Mat medicininės paslaugos
nebetraktuojamos vien tik kaip socialinės sferos paslaugos, o ir kaip komercinės veiklos objektas –
produktas, kurį vartotojai gali susirasti, įsigyti, vartoti nepaisydami geografinių ribų, nuvykti šių
paslaugų vartojimui į kitas šalis. Atitinkamai formuojasi su medicininiu turizmu susijusios
informacijos tinklai, veikia agentai, kurie gali padėti susirasti reikiamas medicinines paslauga
užsienio šalyse už prieinamą kainą, taigi kuriasi visa tokio pobūdžio turistinė infrastruktūra
(Pocock, Hong Phua, 2011).
Rėmimas. Pritraukiant užsienio turistus, svarbi ir rėmimo veikla. Kaip nurodo Horner,
Swarbrook (1996), pagrindiniai turizmo pasaugas teikiančio organizacijų rėmimo tikslai yra šie:
 informuoti vartotoją apie paslaugas;
 informuoti vartotoją apie teikiamų paslaugų kokybę;
 įtikinti vartotoją nusipirkti paslaugą;
 informuoti apie kompaniją;
 įdiegti naujas technologijas:
 pratęsti produkto gyvavimo ciklą;
 įtikinti vartotoją pasinaudoti šiomis paslaugomis, o ne konkurentų.
Svarbiausia turizmo paslaugų rėmimo priemonė yra reklama. Išskiriamos kelios turizmo
paslaugų reklamos rūšys (Horner, Swarbrook, 1996):
 informacinė reklama - intensyviai naudojama įdiegiant į rinką naują paslaugą ir sudarant
sąlygas pirminei paklausai;
32
 įtikinamoji reklama - ypač svarbi konkurencijos kėlime. Ši reklamos rūšis tampa
palyginamoji kai galima sulyginti vieną paslaugų teikėją su kitu;
 tiesioginė - palyginamoji reklama. Nemažai marketingo specialistų mano, kad
palyginamieji reklaminiai skelbimai nėra efektyvūs, kadangi jie atkreipia dėmesį į konkurentą, bei
formuoja abejotiną kliento nuomonę reklamos tikrume.
 Prieinamoji reklama - priverčia vartotoją nepamiršti apie tam tikrą paslaugo teikėją.
Priklausomai nuo objekto, skiriami du reklamos tipai , t.y. komercinė reklama ir reklama,
sukurianti įvaizdį:
 Komercinės reklamos pagrindinis tikslas - paslaugų paklausos formavimas ir
stimuliavimas.
 Įvaizdžio reklama išskiria vieno paslaugos teikėjo privalumus iš konkurentų.
 Galimybių reklama - tai reklamos rūšis, informuojanti tikslinę auditoriją apie teikiamų
paslaugų galimybes. Tokios reklamos adresatai gali būti tiek fiziniai, tiek juridiniai asmenys.
Galimybių reklama turi ne tik informuoti, bet ir sudominti klientus, įtikinti juos, kad medicininio
turizmo paslaugos vartojimas yra saugus, garantuoti aukštos kokybės aptarnavimą.
 Poreikių reklama - tai informacinė reklamos rūšis, kuri informuoja verslo partnerius apie
prieinamos paslaugos egzistavimą (Cooper, 2005).
Vis tik pažymėtina, jog kai kuriose šalyse (ir Lietuvoje) yra apribojimų reklamuojant
medicinines paslaugas. Bet net ir esant tokiai situacijai būtina pasirūpinti, kad užsienio šalių
gyventojai, kurie potencialiai ieško medicininių paslaugų gavimo galimybių užsienio šalyse, gautų
reikiamą informaciją.
Apibendrinant galima teigti, jog medicininio turizmo marketingo veikloje svarbu užtikrinti
turistams patrauklų medicininių paslaugų kompleksą, jiems priimtiną produktą, kuris pasižymėtų
gera kokybe ir tokia kaina, kuri skatintų atvykti užsienio turistus vartoti šį produktą šalyje.
Kompetentingas medicininių paslaugų teikimas yra savaime suprantamas reikalavimas, tai būtinybė
siekiant užtikrinti visų pacientų saugumą. Todėl medicininių paslaugų kokybe rūpinasi valstybė,
tačiau ir pačios sveikatos priežiūros įstaigos turi vertinti, kiek jų teikiamos paslaugos gali būti
patrauklios užsienio gyventojams, reikėtų atlikti palyginamąją analizę, nustatyti savo teikiamų
paslaugų kokybės lygį lyginant su tarptautine tokių paslaugų teikimo praktika. Pažymėtina, jog
aptarnaujant medicininio turizmo klientus – turistus – taikytinas svetingumo modelis, o tai reiškia,
jog reikia užtikrinti tinkamą personalo darbą, reikiamą įrangą, apgalvoti paslaugų paketą, kuris yra
siūlomas. Svarbus ir medicininio turizmo paslaugų rėmimas – potencialūs turistai turi turėti
galimybę rasti informaciją apie galimybę gauti jiems reikiamas medicinines paslaugas užsienio
šalyje.
33
2. MEDICININIS TURIZMAS PASAULYJE IR LIETUVOJE
Medicinos turizmas yra aktuali sritis daugeliui šalių, Lietuvai taip pat. Medicinos turizmas
suteikia šalims galimybę efektyviai išnaudoti turimus gamtinius gydomuosius išteklius, gilias
kurortinio gydymo tradicijas bei aukštos kvalifikacijos specialistus bei kurti gydymo infrastruktūrą
kuri būtų panaudojama ne tik medicininio turizmo reikmėms, bet ir gydant šalies gyventojus.
Siekiant geriau suvokti medicininio turizmo plėtros galimybes Lietuvoje, reikia apibūdinti esamą
pasaulinę ir Lietuvos medicininio turizmo rinką.
2.1. Pasaulinė medicininio turizmo rinka: raidos tendencijos ir vystymosi
kryptys
Medicininio turizmo rinka vienokia ar kitokia forma egzistavo visuomet, nes per amžius
buvo įprasta ieškoti vaistų nuo savo ligų ne tik gimtinėje, bet ir tolimuosiuose kraštuose. Tačiau tik
šiandieniniame pasaulyje, ekonomiškai išsivysčiusiose šalyse tarptautinis medicininis turizmas tapo
norma, be kurios, tam tikrais atvejais, negalima suteikti pacientui visavertės medicininės pagalbos.
Globalizacijos, ekonominiai, technologiniai procesai sudarė sąlygas sparčiam medicininio turizmo
vystymuisi ir koncepcijos ,,pacientai be sienų“ susiformavimui (Vladimir, 2013).
Pasaulinė medicininio turizmo rinka 2010 – 2014 m. laikotarpyje išgyvena spartų augimo ir
vystymosi laikotarpį ir 2013 m. pasiekė 1,9 trilijonus JAV dolerių. Analizuojant medicinos rinką
pasauliniame lygmenyje pažymėtina, jog ši rinka yra palyginti nedidelis bendros sveikatinimo
paslaugų rinkos segmentas (6 pav.).
Global Spa (2013) konferencijoje analizuojant pasaulinės sveikatinimo paslaugų rinkos
vystymosi tendencijas pažymėta, kad ši rinka vystosi dviem kryptimis. Pirmoji kryptis paremta
asmens gerovės, gyvenimo kokybės didinimo proaktyvia paradigma, kuri reiškia, jog siekiama
paveikti asmens būklės rezultatą ateityje. Teikiamos sveikatingumo paslaugos, kurios neretai yra
derinamos su poilsio paslaugomis. Antroji kryptis – reaktyvios medicininės paslaugos, skirtos
spręsti jau iškilusias asmens sveikatos problemas. Medicininis turizmas apima būtent šią antrąją
kryptį. Pasaulinė medicininio turizmo rinka generuoja apie 50 mlrd. JAV dolerių per metus (The
Global Wellnes: Tourism Economy, 2013).
34
6 pav. Pasaulinės sveikatinimo paslaugų rinka, mlrd. JAV dol.
Šaltinis: The Global Wellnes: Tourism Economy (2013).
Medicininio turizmo rinkos vystymąsi lemia tai, kad tik nedaugelis šalių (tokių kaip Danija),
gali užtikrinti nemokamą aukštos kokybės gydymą. Tačiau daugelio šalių gyventojai nuolatos
susiduria su dilema, pasirinkti kokybiškas, tačiau labai brangias medicinines paslaugas, arba pigias,
tačiau žemos kokybės. Būtent noras gauti kokybiškesnes medicinines paslaugas už prieinamą kainą,
įtakojo milžiniškos, transnacionalinės medicininio turizmo industrijos atsiradimą ir užtikrina
kasmetinį jos augimą (Medical Tourism in 2013, Facts and Statistics, 2013).
Tarptautiniame kongrese ,,Global Wellness Tourism Congress“ (GWTC) paskelbta, kad
medicininio turizmo augimas pasaulyje 2004 -2012 m. laikotarpyje sudarė nuo 40 mlrd. 2004 m. iki
0,5 trilijono JAV dolerių 2012 m., kas sudarė 14 proc. nuo bendrų turizmo pajamų (3,2 mlrd. JAV
dolerių). 2012 m. medicininis turizmas sudarė 1,8 proc. pasaulio BVP. Remiantis GWTC
ataskaitomis medicininio turizmo sektorius vidutiniškai augs 9,9 proc. per metus ateinančius
penkerius metus, kas yra beveik du kartus daugiau nei bendras turizmo sektoriaus augimas.
Prognozuojama, kad medicininio turizmo pajamos 2017 m. sudarys 678 500 000 000 JAV dolerių
(New Study Reveals Wellness Tourism, 2013).
Medicininio turizmo vystymasis įneša svarbų vaidmenį į visuomenės socialinės gerovės
kūrimą ir medicininių paslaugų prieinamumo užtikrinimą. Pasaulio sveikatos organizacijos ekspertų
Mlrd.JAV
dolerių
Sveikatinimo paslaugų rinka
1900 mlrd. JAV dol.
Asmens gerovės paradigma
Į asmens gerovės
ir gyvenimo
kokybės didinimą
orientuoti
segmentai
Medicinos
paslaugas
orientuoti
segmentai
Medicininė paradigma
Reakt
yvi
Proakty
vi
SPA 60,3
Atstatanti ir alternatyvioji medicina 113
Mitybos ir svorio koregavimo paslaugos 276,5
Prevencinė/ personalizuota sv. priež. 243
Medicininis turizmas 50 Sveikatinimo turizmas 106
Darbo vietos gerinimas 30,7
Fitnesas, fizinio aktyvumo paslaugos 370,9
Grožis ir senėjimo stabdymas 679,1
35
vertinimu, vieningos tarptautinės medicininio turizmo rinkos formavimasis jau šiandien leidžia
užkirsti kelią 36 milijonų žmonių (pacientų) mirtims, 10 proc. sumažinti mirtingumą nuo vėžio ir
širdies ligų, o taip pat išlaidas medicininiam aptarnavimui 10,4 mlrd. JAV dolerių. (Wellness
Tourism and Medical Tourism: Where Do Spas Fit?, 2011).
Analizuojant medicininio turizmo vystymąsi pasauliniame lygmenyje, didelis vaidmuo
tenka JAV, kurioje 2012 m. medicininiu turizmu pasinaudojo 1,6 mln. amerikiečių. Medicininis
turizmas JAV vystosi labai sparčiai, tam didžiausios įtakos turi labai brangus gydymas šioje šalyje
ir itin didelis kainų skirtumas lyginant su kai kuriomis užsienio šalimis (pvz. Tailandas, Indija).
Deloitte (2008) teigimu, pavyzdžiui, kelio operacija JAV kainuoja apie 11000-12000 JAV dol., o
vidutinė žemiausia prieinama šios operacijos kaina užsienio šalyse, įskaitant kelionės išlaidas, gali
siekti apie 1500 JAV dol. Įvairaus pobūdžio operacijų, procedūrų kainų skirtumas JAV ir žemiausių
kainų užsienio šalyse (Indija, Tailandas) galio siekti nuo 2 iki 8 kartų.
Medicininio turizmo paslaugų vartotojai: Šiandien Šiaurės Amerika ir Europa yra
pagrindinės šalys, iš kurių pacientai vyksta į užsienį gydytis (7 pav.).
7 pav. Išlaidos medicininėms paslaugoms išsivysčiusiose ir besivystančiose šalyse
Šaltinis: Farrell, Jensen, et all. (2008).
Penkioms šalims - JAV, Vokietija, Japonija, Prancūzija ir Austrija tenka 63 proc. pasaulinės
medicininio turizmo rinkos (New Study Reveals Wellness Tourism, 2013). Pagrindine to
priežastimi tampa didelė medicininių paslaugų kaina (Farrell, Jensen et all., 2008).
Dideli ir didėjimo tendenciją turintys medicininių paslaugų įkainiai išsivysčiusiose šalyse
sudaro palankias sąlygas vystytis medicininiam turizmui. Mažiau pasiturintys išsivysčiusių šalių
gyventojai susiduria su vis didesne motyvacija naudotis medicininėmis paslaugomis užsienyje,
Portugalija

ypatingai ši motyvacija sustiprėjo po 2007 m. ekonominės krizės, kuomet namų ūkių pajamos
mažėjo, o turimų finansinių įsipareigojimų našta turėjo didėjimo tendenciją.
Pasaulinė praktika rodo, jog medicininio turizmo vystymui didelę reikšmę turi ne tik
kokybiškos medicininės paslaugos ir išvystyta infrastruktūra, bet ir tinkamai organizuojama
marketingo veikla (Yougman, 2008). Labai svarbus yra tinkamai parengtas medicininių paslaugų
paketas, sklandžiai organizuojamas klientų aptarnavimo procesas, sistemingai vykdomas rėmimas
išnaudojant ne tik tradicinę reklamą, bet ir netradicines priemones. Šiandien pasaulyje vyksta eilė
įvairiausių mokslinių konferencijų skirtų medicininio turizmo populiarinimui, aktualių problemų
nagrinėjimui. Formuojama nauja sveikatos apsaugos koncepcija, kuri grindžiama globaliu požiūriu į
medicininių paslaugų teikimą ir jų vartojimą. Skatinamas požiūris, kad medicininių paslaugų
vartotojas spręsdamas savo sveikatos problemas turėtų įvertinti ne tik pasiūlymus teikiamus
gimtojoje šalyje, bet ir kitose šalyse ir pasirinkti tą medicininių paslaugų teikėją, kuris geriausiai
atitinka jo poreikius. Globalios ekonomikos sąlygomis konkurencija ir medicininis turizmas skatina
medicinos sektorių vystytis sparčiau (Марченко, 2013).
Remiantis ataskaita ,,Wellness Tourism and Medical Tourism: Where Do Spas Fit?“ (2011)
pagrindiniai medicininio turizmo paslaugų vartotojai yra išsivysčiusių šalių gyventojai pasižymintys
sekančiomis charakteristikomis (6 lentelė).
6 lentelė
Medicininio turizmo paslaugų vartotojų charakteristika
Kriterijai Charakteristika
Amžius 25 -35 m.
55 – 75 m.
Lytis Vyras/ moteris
Pajamos Vidutinės, žemos
Medicininis draudimas Neturi arba nepadengia visų gydymo išlaidų
Sveikatos problemos Reikalingas ilgalaikis brangus gydymas;
Reikalinga atlikti pakankamai sudėtingą operaciją, kuri reikalauja
reabilitacijos ir profesionalios medicininės priežiūros;
Poreikis brangioms plastinėms operacijoms.
Pagrindiniai motyvai Lėšų nepakankamumas
Ekonominė nauda (galimybės sutaupyti)
Lūkesčiai, poreikiai Patikimumas (užtikrinama, kad paslaugos bus suteiktos, užtikrinta aukšta
paslaugų kokybė, iškilus komplikacijoms, pacientu bus pasirūpinta);
Aukšta teikiamų medicininių paslaugų kokybė;
Patogi medicininio turizmo paslaugų teikimo sistema (minimali rizika,
nereikia įdėti papildomų pastangų).
Šaltinis: sudaryta remiantis Wellness Tourism and Medical Tourism: Where Do Spas Fit? (2011).
Medicininio turizmo paslaugų vartotojams labai svarbu gauti garantijas, kad jiems bus
suteiktas pilnas, kokybiškų paslaugų paketas, atitinkantis jų poreikius. Kitas svarbus reikalavimas
37
yra kokybiškas aptarnavimas susijęs su reikiamo paslaugų teikėjo suradimu, kelionės organizavimu,
medicininių paslaugų paketo suderinimu ir t.t.
2011 – 2014 m. ima ryškėti ir kita tendencija susijusi su medicininio turizmo paslaugų
vartotojų motyvacija, kurią identifikavo McKinsey and Company tyrinėjant medicininių turistų
motyvaciją. Ši tendencija yra susijusi su siekiu gauti kokybiškesnes medicinines paslaugas
užsienyje. Besivystančių šalių ekonomikos augimas lėmė tai, kad Rusijoje, Kinijoje, Kazachstane ir
kt. susiformavo tam tikras vidutinis visuomenės sluoksnis turintis poreikį naudotis kokybiškesnėmis
medicininėmis paslaugomis nei gali pasiūlyti tu šalių medicinos sistema. Šių medicinos turistų
motyvaciją lemia tokie pagrindiniai veiksniai:
 Šiuolaikinės medicininės technologijos;
 Aukštos kvalifikacijos specialistų medicininė pagalba;
 Laiko veiksnys (poreikis gauti greitą medicininę pagalbą);
 Galimybė suderinti gydymą su turistine programa.
McKinsey and Company atlikto tyrimo pagrindu išskiria tokius pagrindinius medicininių
turistų motyvacinius veiksnius.

                 </p>

                 Kitokia situacija yras D.Britanijoje kur visuomenė gana aktyviai naudojasi tinklapiais/
nuotolinėmis platformomis tinkle (kur galima realiu laiku palaikyti komunikaciją su aptarnaujančiu
personalu), taip pat elektroniniu paštu ir vietiniais informaciniais centrais. Tuo tarpu Singapūre
(kaip ir kitose Azijos šalyse), visuomenė aktyviai naudojasi informacinėmis technologijomis
įdiegtimis medicininių paslaugų sektoriuje. Tai rodo, kad vykdant medicininio turizmo plėtojimą
būtina atsižvelgti ir į konkrečios rinkos specifiką bei visuomenės kompiuterinio raštingumo lygį.
Kitais tyrimais nustatyta, kad daugelis klientų rasdami informaciją internete yra linkę
naudotis tarpininkų paslaugomis, kurie susiekia su medicinos centrais ir organizuoja turistų
palydėjimą. Tarp apklaustųjų 61 proc. respondentų tarpininkų vaidmenį įvardijo kaip labai svarbų,
dar 27 proc. įvertino kaip svarbų ir tik 2 proc. tarpininkų darbo nelaiko svarbiu. Remiantis kitais 
40
tyrimais, net 85 proc. medicininių turistų yra patenkinti gydymo rezultatais ir tik 9 proc. gydymas
visiškai netenkina (Мальцев, Фечина, 2012).
Analizuojant medicininio turizmo vystymosi raidą pasaulyje išskirtina pasitikėjimo
problema. Su kuria susiduria visos šalys vystančios medicininį turizmą. Pagal atliktus tyrimus
,,Medical Tourism Around the World“ ir ,,Concerns for Consumer“, 50 proc. respondentų
atsisakytų patrauklių pasiūlymų bijodami komplikacijų. Ši problema sprendžiama gaunant
tarptautinę akreditaciją, kurią suteikia Joint Commission International. Kitas sprendimas - šalies
medicininio aptarnavimo įvaizdžio formavimas, kuris atlieka svarbų vaidmenį klientų pasirinkimui
(Youngman, 2013).
Konkurencija pasaulinėje medicininio turizmo rinkoje: 2010 -2014 m. konkurencija tarp
šalių teikiančių medicininio turizmo paslaugas nuolat stiprėja. Tai skatina šalis specializuotis tam
tikroje medicininių paslaugų rinkoje užtikrinant teikiamų paslaugų kokybę už prieinamą kainą.
Konkurencija medicininio turizmo paslaugų rinkoje yra pagrįsta kaina. Aukšta teikiamų
medicininių paslaugų kokybė yra suvokiama kaip esminis ir neatsiejamas elementas. Tuo tarpu
kaina yra pagrindinis veiksnys lemiantis šalies konkurencingumą pasaulinėje medicininio turizmo
paslaugų rinkoje. Remiantis T.Ehrbeck, C.Guevara, PD.DMango (2008), N. Lunt, R. Smith, M.
Exworthy at all. (2011), stipriausias konkurencines pozicijas medicininio turizmo sektoriuje turi
Azijos valstybės, kuri sugeba suderinti aukštą teikiamų paslaugų kokybę ir patrauklias kainas. Tai
patvirtina 7 lentelėje pateikiama lyginamoji chirurginių operacijų įkainių lyginamoji analizė.
Populiariausių chirurginių operacijų įkainių JAV ir kai kuriose Azijos šalyse analizė
pademonstruoja medicininių paslaugų skirtumus, kurie siekia keletą kartų. Tai sukuria akivaizdžią
ekonominę naudą ir motyvaciją JAV ir kitų išsivysčiusių šalių ligoniams naudotis medicininio
turizmo paslaugomis mažiau išsivysčiusiose šalyse.
7 lentelė
Populiariausių chirurginių operacijų įkainiai JAV ir kai kuriose Azijos šalyse, tūkst.
JAV dol.
Chirurginė operacija JAV Tailandas Indija Singapūras Malaizija
Širdies vožtuvo protezavimas 80 14 8 12,5 9
Vainikinių arterijų angioplastikos
(Kraujagyslių chirurgija) 40 12 5
13 11
Klubo sąnario protezavimas 18 12 7 12 10
Gimdos pašalinimas (histerektomija) 6 2,1 0,5 6 3
Kelio sąnario protezavimas 11-12 7
4,5 13 8
Stuburo chirurgija 35 11 7 9 6
Šaltinis: sudaryta autorės remiantis Deloitte (2008), Ehrbeck, Guevara, Mango (2008); Lunt, Smith, Exworthy at all.,
(2011), IBEF (2011).
41
2010 - 2014 m. pasaulinio medicininio turizmo centrai yra Azijos- Ramiojo vandenyno
šalys. Global Spa & Wellness Summit (GSWS) prognozuoja, kad 2017 m. 50 proc. medicininio
turizmo rinkos teks Azijos, Pietų Amerikos ir Artimųjų rytų šalims (New Study Reveals Wellness
Tourism, 2013).
2010 -2014 m. pasaulinėje medicininio turizmo rinkoje lyderio pozicijas užima tokios šalys
kaip Indija, Vengrija, Meksika, Singapūras, Tailandas, Barbados, Brazilija, Izraelis, Pietų Korėja.
Vien tik Indija teikia medicinines paslaugas užsienio turistams už 2,3 mlrd. JAV dolerių per metus
(The Global Wellnes: Tourism Economy 2013, Global Wellness Institute, 2013).
Pasaulinėje medicininio turizmo paslaugų rinkoje 2005 -2014 m. pastebimos labai ryškios
specializacijos tendencijos (8 lentelė):
8 lentelė
Šalių specializacija teikiant medicininio turizmo paslaugas
Šalis Specializacija medicininiame turizme
Indija Šalyje ruošiami pasaulinės klasės ortopedijos ir kraujotakos sistemos
chirurgai. Indijos medicininio turizmo pajamos siekia apie 2,3 mlrd. JAV dol.
per metus.
Meksika Šalis garsi nebrangiomis svorio kontrolės ir kosmetinės procedūromis.
Singapūras Aukštos kokybės medicininės paslaugos, ypač šalis garsi savo vėžio gydymo
metodais, kamieninių ląstelių procedūromis.
Barbadosas Pasaulyje gerai žinomos nevaisingumo gydymo klinikos.
Tailandas Kiekvienais metais pritraukia apie 30000 JAV gyventojų įvairioms
procedūroms, operacijoms. Daug tarptautiniu mastu akredituotų klinikų.
Brazilija Garsi plastinės chirurgijos paslaugomis.
Izraelis Šalis garsi dirbtinio apvaisinimo paslaugomis, kitomis procedūromis.
Turkija Šalis turi daug Europoje, JAV ruoštų širdies, vėžio, ortopedijos, akių lazerinės
chirurgijos specialistų.
Šaltinis: sudaryta autorės remiantis Medical Tourism in 2013, Facts and Statistics (2013).
Remiantis 8 lentelėje pateikiamais statistiniais duomenimis galima teigti, kad medicininio
turizmo paslaugas teikiančios šalys vysto specializaciją tam tikroje medicinos srityje ir siūlo
specializuotą paslaugų paketą.
Medicininio turizmo paslaugų vystymas šioms šalims yra ekonomiškai labai naudingas, nes
vidutiniškai medicininiams turistams teikiamų paslaugų kaina yra 1,3 karto didesnė nei paslaugų,
teikiamų vietiniams vartotojams, įkainiai. Svarbiu veiksniui tampa ir papildomos pajamos, kurias
gauna šalies ekonomika iš medicininių turistų: apgyvendinimas, maitinimo paslaugos, transporto
paslaugos ir t.t. Dėl šios priežasties dėmesys medicininio turizmo paslaugų teikimui sparčiai auga
visame pasaulyje. Šiandien daugiau kaip 50 šalių medicininio turizmo vystymą įtraukia į savo
strateginius planus valstybinės politikos lygmenyje (Youngman, 2013). 
42
Analizuojant medicininio turizmo tendencijas pasaulyje atkleiptinas dėmesys į
konkurencijos stiprėjimą šiame sektoriuje aktyviai konkurencines pozicijas stiprina Azijos šalių
medicinos sektorius, kuris per 2005 – 2014 m. laikotarpį padarė didelę pažangą. Be jau aptartų
Azijos šalių, pastaraisiais metais savo pozicijas medicinos turizme sparčiai stiprina Tailandas, Pietų
Korėja ir Kinija. Šių šalių patirtis vystant medicininį turizmą gali būti aktuali ir Lietuvai.
Medicininis turizmas Tailande: šalis vystydama medicininį turizmą didelį dėmesį skiria
klientų aptarnavimui ir palankių sąlygų investavimui sudarymą. Pagal agentūros Nuwire Investors
ekspertų vertinimą Tailandas patenka į penketuką šalių, kuriose užtikrinamos labai geros sąlygos
naudotis medicinos paslaugomis užsienio turistams. Pagal oficialius duomenis 20 proc. visų
užsienio turistų apsilankančių šalyje yra medicininio turizmo dalyviai. 2012 m. medicinos tikslais
Tailandą aplankė 1,85 mln. turistų. Tailandas daugiausiai turistų pritraukia iš trijų valstybių: JAV,
Kinijos, Japonijos (12 pav.).
Kitos
20%
Japonija
18%
Kinija
29%
JAV
33%
12 pav. Medicininio turizmo paslaugų vartotojai Tailande pagal atvykimo šalis, proc.
Šaltinis: sudaryta autorės remiantis Rebun Research (2013).
Tailande medicininio turizmo paslaugos orientuojamos į JAV ir kaimynines Japonijos bei
Kinijos rinkas. Iš medicininių turistų Tailando klinikos 2012 m. gavo 2 mlrd. JAV dolerių pajamų.
Tailando medicininio turizmo rinkos ypatumas yra tame, kad medicinos paslaugų įkainiai
užsieniečiams yra tokie patys kaip ir vietos gyventojams (Thailand Medical Tourism Market.
Analysis and forecast, 2013).
Tailandas efektyviai sprendžia užsienio klientų nepasitikėjimo medicinos įstaigomis ir jose
dirbančių specialistų kvalifikacijos problemą. Pasitikėjimo problema sprendžiama akreditacijos
įgijimu. 2012 m. 35 ligoninės šalyje turėjo Joint Commission International (JCI) akreditaciją, t.y. du
kartus daugiau nei Singapūre. Kadangi Tailandui tenka konkuruoti su Singapūru, Indija ir kitomis
šalimis aktyviai vystančiomis medicininį turizmą, šalis siekia sukurti pridėtinę vertę medicinos
turistams. Tuo tikslu teikiant medicinines paslaugas praktikuojamas naujausių gydymo metodų
derinimas su senaisiais Rytų medicinos metodais. Be kokybiškų medicininių paslaugų turistai 
43
viliojami poilsiu prie jūros. Tailandas garsėja savo kurortais. Pvz. kurortas Chiva-Som pastoviai
patenka į geriausių pasaulio SPA trejetuką. Šiame kurorte turistams siūloma daugiau kaip 120
įvairių procedūrų, o taip pat programos skirtos sveikatos ir išorės priežiūrai.
Kitas svarbus Tailando medicininio turizmo bruožas yra tas, kad daugiau nei pusė gydytojų
gerai kalba angliškai ir stengiasi stažuotis Europos klinikose.
Pažymėtina, kad pagrindinis investuotojas Tailando medicinos sektoriuje yra valstybė, kuri
aktyviai palaiko medicininio turizmo plėtojimą šalyje, nes taip užtikrinamas šalies medicinos
sektoriaus vystymasis, o investicijos į ligonines ir kitokią infrastruktūra greičiau atsiperka.
Tailandas yra puikus pavyzdys kaip galima vystyti medicininį turizmą stiprios
konkurencijos sąlygomis. Kitu pavyzdžiu Lietuvai galėtų būti Pietų Korėja.
Medicininis turizmas Pietų Korėjoje pasižymi kitokiais konkurenciniais pranašumais nei
Tailande. Jei Tailande siekiama suderinti europietiškus gydymo metodus su Rytų medicina, tai
Pietų Korėjoje pasirinkta kitokia medicininio turizmo vystymo kryptis - naujausios technologijos ir
gydymo metodai (Chun, Kim, Lee et al., 2009).
Naujausių technologijų naudojimas Pietų Korėjos medicinoje užtikrina, kad daugelis
sudėtingų operacijų atliekamos vykdant nedideles invazijas, kas užtikrina mažesnę komplikacijų
riziką ir greitesnį gijimą. Tokie gydymo metodai JAV ir Japonijoje yra labai brangūs, todėl Pietų
Korėjos teikiamos medicininės paslaugos yra labai konkurencingos. Kainos skirtumas sudaro 10 ir
daugiau kartų lyginant su JAV klinikomis. O kai kurios operacijos Pietų Korėjoje yra net pigesnės
nei Singapūre ir Tailande (South Korea wants to expand medical tourism beyond cosmetic surgery,
2012).
Konkuravimas naujausiomis technologijomis, aukšta paslaugų kokybe ir žemomis paslaugų
kainomis užtikrina šalies medicininio turizmo konkurencingumą pasauliniame lygmenyje. 2012 m.
šalyje oficialiai apsilankė 120 000 turistų, tačiau neoficiali statistika yra žymei didesnė.
Prognozuojama, kad jau 2015 m. Pietų Korėja taps sparčiausiai augančia medicininio turizmo rinka
pasaulyje. Tam didelės įtakos turės plastikinė chirurgija. 2010 – 2014 m. laikotarpyje Pietų Korėja
tapo vienu iš lyderių teikiant plastinės chirurgijos paslaugas (13 pav.). Medicininio turizmo
vystymuisi šalyje įtakos turėjo naujų technologijų diegimas leidžiantis atlikti įvairias plastinės
chirurgijos operacijas bei palanki situacija regione. Spartus ekonomikos augimas Kinijoje smarkiai
padidino plastinių operacijų paklausą šioje šalyje. Pietų Korėja sugebėjo laiku sureaguoti į šią
paklausą pasiūlydama kokybiškas ir pigias paslaugas taip nukonkuruodama Japoniją. Šiandien Pietų
Korėja efektyviai konkuruoja dėl klientų ne tik iš Kinijos ir Indijos, bet ir Japonijos, JAV ir net
Europos šalių. 
44
13 pav. Plastinės chirurgijos paslaugų lyderiai
Šaltinis: Sudaryta remiantis Plastic makes perfect (2013)..
Pagrindine problema Pietų Korėjoje vystant medicininį turizmą, tai nepakankami išplėtotas
informacinis palaikymas ir marketingas. Tačiau pradedant 2013 m. ši spraga yra šalinama. Tai
leidžia Korėjos nacionaliniai turizmo organizacijai 2015 m. prognozuoti jog medicininis turizmas
pasieks daugiau kaip 400 000 žmonių per metus (Woodman, 2014).
Pietų Korėja deda pastangas pritraukti medicininius turistus ir tolimesnių šalių, tokių kaip
Rusija. Tuo tikslu siekiama sukurti bevizį režimą ir užtikrinti geresnį susisiekimą bei užtikrinti
informacinį palaikymą.
Medicininis turizmas Kinijoje, pasižymi orientacija į senovės mediciną. Kinijos medikai
siekia suderinti šiuolaikinius gydymo metodus su senovės medicina, kuria garsėja Kinija. Kadangi
Kinijos tradicinė medicina yra labai populiari visame pasaulyje, šalis turi didelį potencialą vystyti
medicininį turizmą. Kinijos medicina pozicionuojama kaip galinti nustatyti ligas pačioje
ankstyviausioje stadijoje. Tai prisideda prie Kinijos medicinos populiarinimo pasaulyje. Pasaulyje
vertinama tradicinė kiniška farmokologija, kuri turtinga savo žiniomis.
Šiandien Kinija siekia pritraukti medicininius turistus iš kaimyninių šalių, tikslinėmis
rinkomis yra Kazachstanas, Mongolija, Rusija ir kt. šalys. Stiprus konkurencinis pranašumas yra
darbo organizavime, Kinijos medikai yra pasirengę dirbti ištisą parą ir be išeiginių, jei to reikia
pasiekti norimą rezultatą. Pasienio regionuose yra steigiamos specialios klinikos skirtos
užsieniečiams, juose apie 80 proc. sudaro medicininiai turistai.
Kita kryptis, kuria vystomas medicininis turizmas Kinijoje, tai sanatorijos, kurios taip pat
sulaukė didelio populiarumo tarp mažesnes pajamas turinčių užsienio turistų iš Azijos šalių. Tačiau
Kinijos medicinos sektorius turi ir pakankamai didelių trūkumu neleidžiančių konkuruoti dėl
medicininių turistų iš JAV, Japonijos ir Europos. Pagrindiniai jų yra šie: naudojami nesertifikuoti, 
45
nauji – nepatikrinti vaistai ir gydymo metodai; propaguojamas greitas gydymas ir išrašymas iš
ligoninės, kas lemia komplikacijas pasireiškiančias vėliau; Kitas svarbus Kinijos medicininio
turizmo trūkumas – tai prastas aptarnavimas. Nėra sukurta infrastruktūros leidžiančios turistams
užsisakyti medicinines paslaugas prieš išvykstant į Kiniją. Dažniausiai vykstama be išankstinio
susitarimo, keliaujama su giminaičiais, o nuvykus į Kiniją kreipiamasi į medicinos įstaigas ir
bandoma susitarti dėl paslaugų suteikimo. Siekdamos populiarinti medicininį turizmą Kinijos
klinikos susitaria su turistinių grupių vadovais, kurie skleidžia informaciją apie medicininio turizmo
paslaugas.
Kinijoje nėra vedama oficiali statistika, todėl nėra aiškios medicininių turistų apimtys.
Tačiau atsižvelgiant į tai, kad sparčiai steigiamos privačios klinikos skirtos aptarnauti medicininius
turistus, šių paslaugų paklausa yra. Daugelis medicininių turistų stengiasi suderinti savo vizitus į
Kiniją su kitokiomis veiklomis, tokiomis kaip apsipirkimas.
Apibendrinant Tailando, P.Korėjos ir Kinijos patirtį vystant medicininį turizmą matome
visiškai skirtingus sprendimus. Tačiau visas šias šalis vienija bendra tendencija, siekiama sukurti
pridėtinė vertė teikiamoms medicininėms paslaugoms orientuojantis į tikslinius medicininių turistų
segmentus ir jų poreikius, taip pat perkamąją galią. Tokia praktika yra labai aktuali Lietuvai, kuriai
siekiant plėtoti medicininį turizmą būtina sukurti tikslinių vartotojų segmentų poreikius atitinkantį
paslaugų paketą, užtikrinti atitinkamą informacinį palaikymą ir marketingą.
Apibendrinat medicininio turizmo vystymo pasaulinę praktiką galima teigti, kad medicininis
turizmas turi būti vystomas kompleksiškai, įgyvendinant šiuos žingsnius:
1.Sukuriama reikiama infrastruktūra ir užtikrinama teikiamų medicinos paslaugų kokybė
2.Diegiamos šiuolaikinės ir inovacinės technologijos
3.Suformuojamas konkurencingas paslaugų paketas
4. Sukuriama patogi klientų aptarnavimo sistema (komunikacija, atvykimas – išvykimas, ir
t.t.)
5.Vykdoma tikslinga informacijos sklaida, marketingas, šalies įvaizdžio formavimas
Įgyvendinant medicininio turizmo vystymą svarbus vaidmuo tenka valstybei, kuri turi
investuoti į šalies medicinos sektoriaus infrastruktūros vystymą ir specialistų rengimą. Be to turi
būti suformuota speciali teisinė bazė skirta medicininio turizmo palaikymui.  

</p>
				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
